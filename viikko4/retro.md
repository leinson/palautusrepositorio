## Retrospektiivitekniikat

Alla olevat tekniikat ovat molemmat suosittuja retrospektiivitekniikkoja, jossa pohditaan edeltävää sprinttiä ja mietitään mm mitä voisi kehittää ja mitä kannattaa jatkaa.

### Glad, sad, mad

Havainnot sprintistä jaetaan eri kategorioihin: glad, sad tai mad. Jokainen kirjoittaa näitä havaintoja lapuille. Tiimiläiset asettavat laput valkotaululle joka on jaettu yllä mainittuihin kolmeen osioihin. Glad on positiivisille asioille, Sad ja Mad negatiivisille. Mad eroaa Sadista niin, että se erityisesti kattaa haasteet jotka ovat ns tiimin ulkopuolella, external haasteita. Nämä laput ryhmitellään teemoihin, tiimiläiset äänestävät, ja eniten ääniä saaneet aihealueet valitaan keskusteltavaksi. Maksimiaika tekniikalle on 60min.


### Start, stop, continue, more of, less of Wheel

Tarkoituksena on pitää lyhyt (10-25min riippuen ryhmän koosta) keskustelu/palaute edeltävästä sprintistä hyödyntäen piirrettyä ympyrää, joka on jaettu viiteen tekniikan nimen mukaisiin osiin: start, stop, continue, more of, ja less of. Nämä osa-alueet käydään kysellen läpi ja keskustellaan esimerkiksi, mitä meidän kannattaisi aloittaa / lopettaa.