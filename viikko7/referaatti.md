## Ryhmätyö ohjelmistokehityksessä - Kenny Heinonen

Referaatti Kenny Heinosen kandidaatintutkielmasta Ryhmätyö ohjelmistokehityksessä käsittelee ohjelmistokehityksen tuottamista ryhmässä, sen hyödyistä ja haitoista. 
Lisäksi tutkielmassa on tuotu esille myös erikseen tieteellistä tietoa ryhmätyöskentelystä. 

Ohjelmistokehitystä on vaikeaa tehdä aivan yksin, koska siinä vaaditaan usein paljon erilaista osaamista eri osa-alueilta. Lisäksi yksin ohjelmiston kehittäminen vie tietenkin runsaasti aikaa.
Ryhmätyössä tämä osaaminen voi jakautua paremmin, ja myös itse työskentelyaika voi lyhentyä. Ryhmätyö tuo kuitenkin omia haasteita. 
Ryhmän toimivuus riippuu paljon ryhmän järjestäytyneisyydestä, yhteistyöstä ja kommunikaatiotaidoista. 
Vaikka tiimi olisi koostettu parhaimmista koodaajista, ei tämä takaa, että ohjelmistokehitysprosessi toimii hyvin.
Ohjelmisto-alalla on otettu tavaksi hyödyntää erilaisia ketteriä menetelmiä tukeakseen ryhmän järjestäytyneisyyttä. 
Samalla lailla voidaan hyödyntää eri tiimin jäsenten vahvuuksia eri vaiheissa ohjelmistokehityksen aikana. 

Heinonen päättelee tutkielmansa korostamalla erityisesti kommunikoinnin tärkeyttä.
Kommunikointi ja ryhmätyötaitoja pitäisi Heinosen mukaan tuoda enemmän esille tietojenkäsittelytieteen opinnoissa. 
Hän korostaa, ettei vain tehtäisi ryhmätöitä, vaan harjoiteltaisiin varsinaisia hyviä ryhmätyöskentelytaitoja, sillä vain niin voidaan oikeasti kehittyä yksilöinä ryhmätyötilanteissa.
